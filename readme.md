# ৫ টি গুরুত্বপূর্ণ SQL প্রসঙ্গ

## 1. Explain the Primary Key and Foreign Key concepts in PostgreSQL

Primary Key হলো একটি টেবিলের এমন একটি বা একাধিক কলামের সমন্বয় যা প্রতিটি row (বা সারিকে) আলাদাভাবে চিহ্নিত করতে সাহায্য করে। এটি একটি টেবিলের প্রতিটি সারির প্রধান পরিচয় কিংবা চিহ্নিতকারী হিসেবে কাজ করে। যেমন, একটি স্কুলে প্রত্যেকটি শিক্ষার্থীর একটি ইউনিক রোল নাম্বার (uniqe id) থাকবে যা দিয়ে প্রত্যেক শিক্ষার্থীকে আলাদা করে শনাক্ত করা যায়। এই রোল নম্বর (unique id) কেই শিক্ষার্থী টেবিলের প্রাইমারি কি বলা যেতে পারে।

প্রাইমারি কি-এর বৈশিষ্ট্য হলো:

- এটি কখনো ফাঁকা (NULL) হতে পারবে না।

- এটি কখনোই পুনরাবৃত্ত হতে পারবে না।

- এটি প্রতিটি রেকর্ড/সারিকে(row) আলাদাভাবে শনাক্ত করার নিশ্চয়তা দেয়।

Foreign Key হলো এমন একটি কলাম বা কলামের সমন্বয় যা একটি টেবিলকে আরেকটি টেবিলের সাথে সংযুক্ত করতে সাহায্য করে। মূলত একটি টেবিলের প্রাইমারি কি যখন আরেকটি টেবিলের কলাম হিসেবে বসে তখনই সেটি একটি ফরেন কি কলাম হয়ে যায়। এটি একধরনের রেফারেন্স তৈরী করে যা বলে দেয়, কোনো একটি টেবিলের একটি রেকর্ড অন্য টেবিলের কোন রেকর্ডের সাথে সম্পর্কিত। এটি মূলত একটি ডেটাবেইজের বিভিন্ন টেবিলের মধ্যে সম্পর্ক তৈরি করার জন্য ব্যবহৃত হয়।

ফরেইন কি ব্যবহারের ফলে:

- দুইটি টেবিলের মধ্যে সংযোগ তৈরি হয়।

- ডেটার ইন্টিগ্রিটি বাড়ায় এবং পুনরাবৃত্ত কমায়।




## 2. Explain the purpose of the WHERE clause in a SELECT statement
ডেটাবেইজ থেকে আমরা ডাটা বের করে আনতে চাইলে আমরা select কীওয়ার্ডটি ব্যবহার করে থাকি। এবং select এর সাথে WHERE ক্লজ আমরা মূলত ব্যবহার করে থাকি একটি শর্তের ভিত্তিতে নির্দিষ্ট কিছু তথ্য বাছাই বা ফিল্টার করে আনার জন্য। 

WHERE ক্লজ মূলত একটি শর্ত দেয়ার কাজে ব্যবহৃত হয়, যা অনুযায়ী ডেটাবেইজ আমাদেরকে কেবলমাত্র সেই সারিগুলোই ফেরত দেয়, যেগুলো উক্ত শর্ত পূরণ করেছে।

WHERE ক্লজ ব্যবহার করে আমরা:

- শর্ত অনুযায়ী নির্দিষ্ট রেকর্ডস নির্বাচন করতে পারি।

- ডেটা থেকে ইনফরমেশনও খুব সহজে তৈরী করেত পারি।




## 3. What is the significance of the JOIN operation, and how does it work in PostgreSQL?

JOIN হলো একটি গুরুত্বপূর্ণ ডেটাবেইজ অপারেশন যা দুইটি বা তার অধিক টেবিলের মধ্যে সম্পর্ক তৈরি করে এবং নির্দিষ্ট একটি কলামের রেফারেন্সের ভিত্তিতে তাদের তথ্য একত্রিত করে। অর্থাৎ, দুইটি টেবিলের তথ্য একত্রিত করার জন্য যেকোনো একটি টেবিলের প্রাইমারি কি অন্য আরেকটি টেবিলের ফরেন কি হিসেবে উপস্থিত থাকতে হবে এবং সেই কলামের রেফারেন্সের মাধ্যমে দুটি টেবিলকে একত্রিত করার প্রক্রিয়াটাই মূলত JOIN অপারেশন ডাটাবেসে।

JOIN মূলত সাত প্রকারের হয়ে থাকে নিম্নে তা উল্লেখ করা হলো:

- INNER JOIN: শুধুমাত্র সেই সারিগুলোই দেখায় যেগুলো উভয় টেবিলে মিল পাওয়া যায়। মিল না থাকলে তা ফলাফলে আসে না।

- LEFT JOIN (বা LEFT OUTER JOIN): বাম পাশের টেবিলের সব রেকর্ড দেখায়, এমনকি ডান পাশে মিল না থাকলেও। ডান পাশে মিল না থাকলে সেই টেবিলের সবগুলো মান NULL দেখায়।

- RIGHT JOIN (বা RIGHT OUTER JOIN): ডান পাশের টেবিলের সব রেকর্ড দেখায়, এমনকি বাম পাশে মিল না থাকলেও। বাম পাশে মিল না থাকলে সেই টেবিলের সবগুলো মান NULL দেখায়।

- FULL JOIN (বা FULL OUTER JOIN): উভয় টেবিলের সব রেকর্ডই দেখায়, মিল থাকুক বা না থাকুক। যেখানে মিল পাওয়া যায় না, সেখানে NULL দিয়ে ফাঁকা অংশ পূরণ করা হয়।

- OUTER JOIN: এটি LEFT, RIGHT ও FULL JOIN এর সম্মিলিত ধরন বোঝাতে ব্যবহৃত হয়। নিজে কোনো JOIN নয়, বরং JOIN-এর শ্রেণিবিন্যাস বোঝাতে ব্যবহৃত হয়।

- CROSS JOIN: দুটি টেবিলের প্রতিটি রেকর্ড একে অপরের সাথে জোড়া হয়। অর্থাৎ একটি টেবিলের একটি সারি অন্য টেবিলের প্রত্যেকটি সারির সাথে করে আলাদা আলাদা সারি তৈরী করবে।  এতে সব সম্ভাব্য রেকর্ডের কম্বিনেশন পাওয়া যায় যেমন গণিতের কার্টেসিয়ান প্রোডাক্ট।

- NATURAL JOIN: একই নাম ও টাইপের কলামগুলোর উপর ভিত্তি করে স্বয়ংক্রিয়ভাবে JOIN হয়। ON বা USING ক্লজ ছাড়াই, একটি কমন কলামের উপর ভিত্তি করে এই JOIN টি হয়।






## 4. Explain the GROUP BY clause and its role in aggregation operations.
GROUP BY হলো এমন একটি ক্লজ যা তখন ব্যবহার করা হয় যখন আমরা ডেটাকে একটি নির্দিষ্ট কলামের মান অনুযায়ী আলাদা করে, প্রতিটি অংশ (বা গ্রুপের) উপর কোনো প্রকার হিসাব করতে চাই। এটি মূলত একই ধরনের রেকর্ডগুলোকে একত্র করে এবং তারপর প্রতিটি গ্রুপের উপর অ্যাগ্রিগেশন ফাংশন (যেমন COUNT, SUM, AVG ইত্যাদি) প্রয়োগ করতে দেয়।

GROUP BY ব্যবহারের মাধ্যমে আমরা যা পাই:

- এটি ডেটাকে অর্থপূর্ণভাবে আলাদা করে, যেন আমরা গ্রুপভিত্তিক বিশ্লেষণ করতে পারি। যেমন, “Sales” টিমে কত আয় হয়েছে বা “HR” টিমে কতজন আছে, এইসব জানা যায়।

- বড় ডেটাকে ছোট ছোট অংশে ভেঙে ফেলতে সাহায্য যার ফলে বিশ্লেষণ সহজ হয়। ফলে, ব্যবসায়িক সিদ্ধান্ত নেওয়ার সময় অনেক নির্ভরযোগ্য তথ্য পাওয়া যায়।

- এই ক্লজটি সাধারণত অ্যাগ্রিগেশন ফাংশনের সাথে চলে। যেমন COUNT() দিয়ে গণনা করা, SUM() দিয়ে মোট হিসাব করা, AVG() দিয়ে গড় বের করা, MAX() বা MIN() দিয়ে সর্বোচ্চ বা সর্বনিম্ন মান বের করতে অনেক সহজ হয়।






## 5. How can you calculate aggregate functions like COUNT(), SUM(), and AVG() in PostgreSQL?
Aggregate Function মানে হলো — এমন কিছু ফাংশন যেগুলো ডেটার উপর গাণিতিক হিসাব চালায় এবং অনেক রেকর্ড থেকে একটি মান বের করে আনতে পারে।

নিচে প্রশ্নে উল্লেখিত প্রত্যেকটি ফাঙ্কশনের ব্যবহার বর্ণনা করা হলো:

- COUNT(): যদি কোনো টেবিলে মোট কয়টা রেকর্ড আছে সেটা গুনতে চাই, তখন আমরা COUNT() ব্যবহার করি। এটা নির্দিষ্ট শর্ত অনুযায়ী কয়টা ডেটা মিলে গেছে তা দেখায়।

- SUM(): যদি কোনো টেবিলের নির্দিষ্ট একটা সংখ্যার কলামের সব মান একসাথে যোগ করতে চাই, তখন আমরা SUM() ব্যবহার করতে পারি। এটা আমাদেরকে যোগফলটা দিয়ে দেয়।

- AVG(): যদি কোনো সংখ্যার কলামের গড় মান বের করতে চাই, তখন আমরা AVG() ফাংশন ব্যবহার করি। এটা সব মানের যোগফলকে মোট রেকর্ড দিয়ে ভাগ করে গড় দেয়।

- MAX(): যদি আমরা জানতে চাই কোনো কলামের সবচেয়ে বড় মান কোনটি, তখন আমরা MAX() ব্যবহার করি। এটা সর্বোচ্চ (সর্বোচ্চ সংখ্যা বা তারিখ) মানটি দেখায়।

- MIN(): যদি আমরা জানতে চাই কোনো কলামের সবচেয়ে ছোট মান কোনটি, তখন আমরা MIN() ব্যবহার করি। এটা সর্বনিম্ন (সর্বনিম্ন সংখ্যা বা তারিখ) মানটি দেখায়।

